Semestrálny projekt
===================

Zadanie
-------

Napíšte program, ktorý realizuje jednu z ponúkaných oblastí:

* ľubovoľná hra, v ktorej je protihráčom počítač - počítač by mal hrať podľa pravidiel a aspoň trochu inteligentne
* vizualizácia dátovej štruktúry - vytváranie a modifikovanie niektorej dátovej štruktúry z letného semestra
* editor grafických objektov - umožní skladať z nejakej množiny objektov rôzne obrazy, ukladať ich do súboru, resp. prečítať
* edukačný softvér - program, ktorý trénuje nejaké zručnosti z niektorého predmetu, napr. matematika, informatika, fyzika, angličtina, ... - cieľom nie je testovať žiakov
* ďalšie témy podobnej obťažnosti, ktoré schváli cvičaci

Môžete využiť aj vlastný projekt zo zimného semestra.

Požiadavky
----------

Váš program musí spĺňať nasledovné požiadavky:

* program by mal byť grafický, najlepšie s využitím ``tkinter``
* okrem hlavnej triedy definujte aspoň jednu ďalšiu triedu pre popis nejakej časti
* okrem definícíí týchto tried a inštancie hlavnej triedy nepoužívajte žiadne globálne premenné ani funkcie
* program by sa mal dať ovládať najmä klikaním a ťahaním myšou (môžete využiť aj klávesnicu)
* program by mal čítať aj zapisovať aspoň jeden textový súbor

Hodnotenie
----------

Projekt budú hodnotiť vaši cvičiaci, ale musíte ho odovzdať na úlohový server L.I.S.T., pričom

a) za splnenie **všetkých požiadaviek** bude základných 5 bodov
b) za umelecký dojem, pohodlné ovládanie, nové zaujímavé prvky, použitie nejakého náročnejšie algoritmu a pod. do 5 bodov - tieto body sa budú pridávať k základným 5 bodom

Takto získané body sa pripočítavajú k bodom ku skúške len vtedy, ak ich získate ešte **pred samotným termínom skúšky**.